# Capitolul 4: CUNOAȘTEREA

## Problema cunoașterii

### Teoria cunoașterii în Antichitate

Întrebările privind natura, întinderea și limitele cunoașterii omenești nu sunt solidare cu apariția filosofiei. Întrebări precum *Cât cunoaștem? Cum cunoaștem? Cum decidem dacă cunoaștem sau nu? Cum putem respinge scepticismul? Care este valoarea cunoștințelor noastre?* etc. au apărut după ce filosofii au încercat să răspundă la întrebarea *Ce este? (Ce există cu adevărat?)*.

În perioada clasică a filosofiei grecești, cea mai importantă contribuție la formularea problemei cunoașterii aparține sofiștilor (a doua jumătate a secolului al V-lea î.Hr.).

Pentru **Protagoras**, de pildă, nu există nicio diferență între ce este și ceea ce pare. Există doar lumea fenomenelor și despre aceasta nu putem avea decât opinii. Aceasta sunt în mod inevitabil schimbătoare de la o epocă la alta, de la o comunitate la alta, deci **relative**.

**Platon** formulează o serie de teze asupra adevărului și falsului, a naturii cunoașterii, a posibilității și felurilor de a cunoaște ceva-ce-este. El distinge între o cunoaștere deplină, a Formelor sau Ideilor, și opinii, întru rațiune (facultatea prin care cunoaștem realitatea autentică) și simțuri (care ne oferă doar o cvasi-cunoaștere). Definitia cunoașterii, pe care o formulează Socrate într-un moment dat în dialogul *Theaitetos*, va sta la baza așa-numitei **analize clasice a cunoașterii**.

**Aristotel** va consacra singura teorie definitională a adevărului, potrivit căreia acesta reprezintă corespondența dintre enunțurile noastre și realitate (**teoria corespondenței**).

### Perioada modernă și contemporană

În epoca modernă, se acutizează disputele dintre gânditorii care credeau că rațiunea este sursa ultimă a cunoștințelor noastre (**raționaliștii**) și cei care considerau că simțurile sau experiența reprezintă o asemene sursă (**empiriștii**). Filosofi precum René Descartes, Baruch Spinoza, Gottfried Wilhelm Leibniz, John Locke sau David Hume au avut o contribuție însemnată la dezvoltarea celor două curente epistemologice clasice.

În *Critica rațiunii pure* (1783), **Immanuel Kant** oferă una dintre cele mai importante analize ale cunoașterii omenești din întreaga istorie a gândirii. Filosoful german este cunoscut pentru dezvoltarea unor teme ale predecesorilor — analitic-sintetic, a priori-a posteriori —, dar mai ales pentru **revoluția copernicană**, care era menită să rezolve problemele metafizicii, angajând-o „pe drumul sigur al științei".

Ulterior, sunt formulate teoriile criteriule ale adevărului (**teoria pragmatistă** a adevărului și teoria adevărului-coerență), se dezvoltă **cercetările** privind întemeierea cunoașterii (deosebirile-se între **fundaționalism** și **coerentism**) și cele care privind cunoașterea științifică.

Unul dintre cei mai cunoscuți și influenți epistemologi ai secolului al XX-lea a fost **Karl Popper**. Pentru el, teoria cunoașterii este principalul domeniu al cercetării filosofice.

### Dicționar

| Termen | Definiție |
|--------|-----------|
| **Dogmatism** | în filosofie, poziție care constă în convingerea că pot fi cunoaștere adevăruri certe, definitive |
| **Epistemologie** | (gr. episteme — știință, logos — discurs, teorie) a cunoașterii științifice |
| **Gnoseologie** | (gr. gnosis — cunoaștere, logos — discurs, teorie) — termenul folosit ca sinonim pentru epistemologie |
| **Relativism** | în filosofia cunoașterii, concepție care afirmă că adevărul este relativ și depinde de un punct de vedere propriu individului |
| **Revoluție copernicană** | sintagmă care denumește schimbarea modului de gândire sau revoluția propusă de Kant pentru a rezolva problema posibilității metafizicii |
| **Scepticism** | atitudine prin care se pune la îndoială posibilitatea cunoașterii; mișcare filosofică care a existat în Antichitate |

---

## Opinie și cunoaștere

A cunoaște înseamnă, în primul rând, a deține un adevăr, a fi în posesia unei opinii sau idei adevărate. Nicio opinie despre care știm că este falsă nu va fi considerată cunoaștere. În același timp, nici opiniile pe care le considerăm adevărate, dar în favoarea cărora nu putem aduce nici un temei sau nici o justificare, nu vor fi considerate cunoaștere.

Cu alte cuvinte, trebuie să distingem între **a avea o opinie** și **a cunoaște**, înțelegând astfel că diferențiem între două atitudini diferite sau chiar cunoaștere și ceva ce în sensul deplin al cuvântului nu reprezintă cunoaștere.

Distincția dintre opinie și cunoaștere are o lungă tradiție filosofică. **Xenofan**, de pildă, credea că oamenii nu pot avea o cunoaștere a Ființei, aceasta fiind rezervată zeilor. Ulterior, Democrit va diferenția astfel: „Există două forme ale cunoașterii, cea autentică și cea obscură. Celei obscure îi aparțin următoarele: vedere, auz, gust, pipăit. Cealaltă formă este însă cea autentică, care este însă cu totul despărțită de prima."

Mai târziu, **Platon** va dezvolta această distincție gnoseologică în legătură cu diferențierea ontologică dintre lumea sensibilă (reprezentată de lucrurile umbre sau copii) și lumea inteligibilă (reprezentată de Forme sau Idei). Pentru el, **cunoașterea autentică** (gr. episteme) are ca obiect „ceea-ce-este în felul în care este". Aceasta aparține doar filosofului, cel care vede lucrurile „în esență și fără lor neschimbătoare".

---

## Problema întemeierii cunoașterii

În dialogul *Theaitetos*, Socrate definește cunoașterea drept „opinie adevărată însoțită de un temei rațional". Această definiție a stat la baza **analizei clasice a cunoașterii**, care corelează în mod explicit opinia și cunoașterea.

**Întemeierea** (justificarea) este considerată drept condiție necesară a cunoașterii, în sensul că o opinie reprezintă cunoaștere numai dacă este întemeiată, adică avem temeiuri în favoarea ei, respectiv a susținerii că opinia respectivă este adevărată.

Întemeierea nu este însă o condiție a adevărului unei opinii. Este posibil să avem temeiuri pentru a crede că o opinie este adevărată și totuși să fie falsă. De pildă, opinia că Soarele și celelalte planete se învârt în jurul Pământului a fost considerată la un moment dat bine întemeiată. Prin urmare, întemeierea și failibililismul nu sunt incompatibile.

### Curentele epistemologice clasice

Unii filosofi resping însă, în general, posibilitatea întemeierii. **Karl Popper**, de pildă, referindu-se la cunoașterea științifică, consideră că felul acesta poate fi atins fără întemeierea ipotezelor științifice. Așa-numitele enunțuri de bază sunt adoptate prin decizie de către comunitatea cercetătorilor și nu au un statut aparte, în sensul că ar fi autovalidatoare, întemeiate prin ele însele.

---

## Forme de cunoaștere și tipuri de adevăr

### Cunoașterea nemijlocită și cunoașterea mijlocită

Distincția dintre cunoașterea mijlocită și cunoașterea nemijlocită (sau imediată): este aceea dintre cunoștințele întemeiate pe alte cunoștințe (adică derivate) și cele care nu sunt întemeiate în acest fel (adică primare).

**René Descartes** consideră că avem o cunoaștere nemijlocită a noastră ca ființe cugetătoare sau a lui Dumnezeu ca Ființă perfectă. Nu putem însă de ce avem aceste idei înnăscute, dar nu putem nici să înfățișăm faptul că acestea sunt adevărate.

**Bertrand Russell** a formulat o distincție apropiată, între luare la cunoștință (sau cunoaștere directă) și descriere. În cazul celei dintâi, este vorba de o relație nemijlocită a subiectului cu obiectul.

### Cunoașterea tacită și cunoașterea explicită

În general, numeroase activități umane se bazează pe un set de cunoștințe neexplicitate, neexprimate sub forma unor enunțuri. De pildă, un foarte bun biciclist sau un pilot experimentat dețin o serie de cunoștințe, acumulate prin experiență, care cu greu pot fi exprimate.

În schimb, cunoașterea explicită (numită și cunoaștere propozițională) este cunoașterea exprimată prin enunțuri (indicații, reguli, legi etc.) și este considerată drept forma cea mai evoluată a cunoașterii umane.

---

## Analitic și Sintetic

Distincția dintre judecățile **analitice** și cele **sintetice** a fost elaborată în moduri diferite și chiar contestată de către unii filosofi.

**John Locke**, de pildă, considera că sunt **analitice** propozițiile de identitate — în care „afirmăm însuși termenul spus" („Trandafirii sunt trandafiri") — și cele **predicative** — în care „o parte a unei idei complexe este predicată despre numelor întregului" („Trandafirii sunt flori").

**Immanuel Kant** propune două criterii solide pentru a distinge între cele două tipuri de judecată. Din punct de vedere formal, al structurii logice, un enunț este analitic dacă și numai dacă noțiunea predicatului este inclusă în cea a subiectului. Pentru a testa adevărul enunțului *Toate corpurile sunt întinse*, nu trebuie să examinăm niciun corp, întrucât a fi întins face parte din înțelesul termenului „corp".

### Judecăți analitice și judecăți sintetice

Oricâre ar fi însă originea judecăților sau forma lor logică, există o deosebire între ele din punctul de vedere al conținutului, să adaugă sau nu adaugă în mod minimal la cunoașterea noastră. Din acest punct de vedere, se poate distinge și argumenta: un enunț poate fi adevărat chiar dacă nu îi putem aduce temeiuri în acest sens.

---

## Cunoașterea *a priori* și cunoașterea *a posteriori*

Distincția dintre cunoașterea **a posteriori** și cunoașterea **a priori** este distincția dintre cunoștințele întemeiate pe experiență și cele care pot fi întemeiate fără raportare la datele experienței.

Un enunț de genul „Această carte este interesantă" este *a posteriori*, deoarece poate fi justificat numai pe baza experienței. Dimpotrivă, un enunț de genul „Toți celibatarii sunt necăsătoriți" este *a priori*, deoarece adevărul lui nu depinde de nici un fel de experiență.

În epoca modernă, această distincție a fost dezvoltată mai ales de **Immanuel Kant**. În primul rând, cunoașterea noastră despre lumea reală este produsă prin conclucrarea a două facultăți: a) sensibilitatea ne oferă, prin intuiții, reprezentări, date despre obiectele reale; aflate în afara noastră; b) intelectul prelucreză acest material, organizându-l și transformându-l astfel în cunoaștere.

### Caracteristicile cunoașterii *a priori*

Aceste cunoștințe *a priori* se disting prin două atribute specifice: **necesitatea** și **universalitatea**. Altfel spus, orice judecată necesară și universală în sens strict este o judecată *a priori*, independentă de experiență.

---

## Adevăr și eroare

### Ce este adevărul? Teoria corespondenței

Teoriile despre adevăr se diferențiază în **teorii definitionale** și **teorii criteriale**. O teorie definitională a adevărului încearcă să răspundă la întrebarea *Ce este adevărul?* Teoriile criteriale încearcă să ofere teste sau criterii pe baza cărora să putem distinge adevărul de fals.

În general, se apreciază că **teoria corespondenței** este singura teorie definitională a adevărului, în vreme ce teoria adevărului-coerență și teoria pragmatistă a adevărului sunt teorii criteriale.

**Teoria corespondenței** (expresia a fost consacrată de Bertrand Russell) este cea mai veche teorie despre adevăr. **Platon**, în dialogul *Sofistul*, arăta că „zea cum e să nu sunt cele ce sunt și să sunt cele ce nu sunt în trebia sofistul fals". Formularea clasică a teoriei îi aparține însă lui **Aristotel**. În *Metafizica* există mai multe exprimări alternative. Una este următoarea: „A enunța că ceea ce este nu este sau că ceea ce nu este, este, constituie o propoziție falsă; dimpotrivă, a enunța adevărul este aceea prin care spui că este ceea ce este și că nu este ceea ce nu este."

### Teoria pragmatistă a adevărului

Principalul reprezentant al teoriei pragmatiste a adevărului este **William James**. Pentru el, **metoda pragmatistă** „constă în a interpreta fiecare concepție după consecințele sale practice", orientându-se astfel spre faptele concrete, individuale, spre experiență.

Consecințele practice pozitive care conferă valoare unei concepții sau idei se referă la posibilitatea de a ne conduce direct, nemijlocit la real, la a ne călăuza sau un ghid care să ușureze adaptarea intelectului în realitatea exterioară.

### Teoria adevărului-coerență

Reprezentanții **teoriei adevărului-coerență** apreciază valoarea ideilor noastre din perspectiva compatibilității lor cu ansamblul ideilor considerate la un moment dat adevărate. O anumită idee va fi considerată adevărată numai dacă va fi în concordanță cu acest sistem.

---

## Cunoaștere și limbaj

### Problema limbajului

În forma ei cea mai elevată, cunoașterea este un ansamblu de **enunțuri** adevărate și întemeiate. Adevărul este o proprietate pe care o au unele dintre enunțurile noastre. Așadar, cunoașterea și adevărul sunt legate foarte strâns de **limbaj**, ceea ce înseamnă că natura și limitele acestuia pot fi considerate teme epistemologice importante.

Printre cele mai importante teze referitoare la relația dintre cunoaștere și limbaj, amintim: a) cunoașterea, cel puțin cunoașterea explicită (propozițională) este mediată prin limbaj; b) cunoașterea se reflectă în limbaj; c) limbajul nu este un simplu instrument (pasiv) al cunoașterii, ci are un rol constitutiv în cadrul acesteia.

### Filosofia limbajului comun

Printre cele mai importante contribuții cu privire la analiza relației dintre limbaj și realitate, respectiv dintre limbaj și gândire, aparțin filosofului austriac **Ludwig Wittgenstein**.

În *Tractatus logico-philosophicus*, problema centrală este aceea a felului în care limbajul și gândirea se pot raporta la realitate. Punctul de plecare este ideea că noi ne raportăm la realitate prin intermediul propozițiilor, care sunt imagini ale realității.

În *Cercetări filosofice*, Wittgenstein indică o serie de prejudecăți care stau la baza unor teorii clasice ale limbajului și a gândirii occidentale în general. Prima teze a **limbii ca reprezentare**: limba este un ansamblu de nume prin care sunt denumite entități reale (lucruri, fenomene, acțiuni, însușiri).

---

## Recapitulare - Plan de Idei

### I. Problema cunoașterii
- conținutul problemei cunoașterii
- apariția problemei cunoașterii; rolul sofiștilor

### II. Opinie și cunoaștere
- analiza clasică a cunoașterii
- distincția dintre opinie și cunoaștere

### III. Problema întemeierii
- întemeierea (justificarea) este condiție necesară a cunoașterii
- formele întemeierii: liniară (fundaționalismul) — circulară (coerentismul)
- cunoașterea fără întemeiere și teoria falsificaționistă a adevărului (Karl Popper)
- curentele epistemologice clasice
- critica problemei tradiționale a surselor cunoașterii (Kant, Popper)

### IV. Forme de cunoaștere
- cunoaștere nemijlocită — cunoaștere mijlocită (mediată)
- cunoaștere tacită — cunoaștere explicită (propozițională)

### V. Tipuri de adevăr
- adevăruri analitice (explicative) — adevăruri sintetice (extensive)
- adevăruri *a priori* — adevăruri *a posteriori*
- criteriul judecăților *a priori* (necesitatea și universalitatea)
- problema cunoștințelor sintetice *a priori*; posibilitatea metafizicii

### VI. Adevăr și eroare
- natura adevărului
- teoria adevărului manifest și implicațiile ei
- importanța adevărului pentru cunoaștere
- teorii despre adevăr:
  - teoria corespondenței (singura teorie definitională a adevărului)
  - teorii criteriale
  - teoria pragmatistă a adevărului: criteriul adevărului este **utilitatea**
  - teoria adevărului-coerență: criteriul adevărului este **coerența**
- natura erorii; eroare și minciună
- cauzele erorii

### VII. Cunoaștere și limbaj
- rolul limbajului în cunoaștere
- relevanța întrebărilor despre originea limbajului
- Ludwig Wittgenstein, *Tractatus logico-philosophicus*
- Ludwig Wittgenstein, *Cercetări filosofice*
- prejudecățile teoriilor clasice despre limbaj

---

## Evaluare

1. Indică tema gnoseologică care poate fi corelată cu actul de a ghici, de a prezice viitorul.

2. Indică două teme gnoseologice legate de următorul enunț: „Este adevărat pentru a lui Kant că asa a spus X, care este o autoritate în domeniu".

3. În dialogul *Sofistul*, este prefigurată una dintre cele mai importante teorii filosofice. Precizează care este această teorie și cine a formulat-o în varianta clasică.

4. Precizează care este concepția alternativă în înțelegerea cunoașterii ca acumulare de adevăruri și descriere contextului în care apare.

5. Ce curent filosofice este redat sugestiv prin **metafora platei**? Care este ideea principală a acestuia?

---

## Interdisciplinaritate: Filosofie și Religie

### Paul Evdokimov - Cunoașterea lui Dumnezeu în tradiția răsăriteană

Orientată spre Dumnezeu, sub aspectul său apofatic, de negare a oricărei definiții umane, antropomorfice, teologia se prezintă ca o apropiere de luminic, frază a inaccesibilei lumini dumnezeiești.

Metoda catafatică folosește afirmații care îl limitează pe Dumnezeu, ea cum face orice definiție, și, în felul acesta, trădătoam ea este insuficientă: trebuie să completăm prin metoda apofatică. Teologia pozitivă nu este prin aceasta, lipsită de valoare, ci doar îi se precizează dimensiunea ei limitată.

---

## Filozofi menționați în acest capitol

| Filosof | Date | Descriere |
|---------|------|-----------|
| **Platon** | 428-348 î.Hr. | Filosof grec, teoria cunoașterii și a Ideilor |
| **Aristotel** | 384-322 î.Hr. | Filosof grec, teoria corespondenței |
| **René Descartes** | 1596-1650 | Filosof francez, raționalism |
| **John Locke** | 1632-1704 | Filosof englez, empirism |
| **David Hume** | 1711-1776 | Filosof scoțian, empirism și scepticism |
| **Immanuel Kant** | 1724-1804 | Filosof german, criticismul transcendental |
| **Karl Popper** | 1902-1994 | Filosof austriac, falsificaționism |
| **Bertrand Russell** | 1872-1970 | Filosof și logician britanic |
| **Ludwig Wittgenstein** | 1889-1951 | Filosof austriac, filosofia limbajului |
| **William James** | 1842-1910 | Filosof american, pragmatism |
| **Gottlob Frege** | 1848-1925 | Logician și filosof german |
| **Baruch Spinoza** | 1632-1677 | Filosof olandez, raționalism |
| **Gottfried Wilhelm Leibniz** | 1646-1716 | Filosof și matematician german |
